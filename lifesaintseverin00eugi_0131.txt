APPENDIX

In tuis sacris manibus refulsit

Celitus lumen, refluensque crevit

Ad tuos haustus olei liquamen
Fontis ad instar.

Condolens cunctos inopes fovebat,

Languidos sanans relevabat aegros:

Omnis accedens salubrem medelam
Sumpsit ab illo.

Tuque Sylvinum loculo jacentem,

Fratribus coram precibus peractis,

Morte devicta redire fecisti ad
Gaudia vitae.

Cereos flamma fidei cremante

Arguit sanctus pater infideles:

Nosque flammescunt deitatis igne
Algida corda.

Cujus ad funus veniens sacratum

Mutus accepit modulos loquelae,

Caecus exultat procul ambulantes
Cernere notos.

Neapolis, gaude redimita festa,

Plaude caelestem retinens patronum,

Quem tibi summus decus et juvamen
Praestitit auctor.

Hujus o clemens meritis creator

Gloriam nobis veniamque confer,

Quo tui cultus super astra semper
Luce fruamur.

Gloriam patri resonemus omnes,

Gloriam Christo supplices canamus,

Cum quibus sanctus simul et creator
Spiritus regnat.

(11)

(45)
(46)

